                  Jacek
             Jaromír Nohavica
    G                     D
1. Na druhém břehu řeky Olše žije Jacek,
     C                         G
   mám k němu stejně blízko jak on ke mně,
      G                D
   máváme na sebe z říční navigace,
   C                     G
   dva spojenci a dvě spřátelené země,
                            D
   jak malí kluci hážem z břehů žabky,
   C                       G
   kdo vyhraje, má z protějšího srandu,
   hlavama kroutí česko-polské babky,
   C                      G
   děláme prostě vlastní propagandu.

2. Na mostě přátelství se tvoří dlouhé fronty
   všelikých věcí za všelikou cenu,
   já mám však na to velmi úzké horizonty
   a Jacek velmi nenáročnou ženu,
   týden co týden z břehů navigace
   na sebe řveme:„Chlapče, hlavu vzhůru!“ ,
   jak je to krásné, moci vykašlat se
   na celní předpisy a na cenzuru, na na . . .

3. Z Piastovské věže na nás mává kníže Měšek
   a směje se, až třepe se mu brada,
   ve zprávách večer běží horký dnešek,
   aspoň se máme s Jackem o co hádat,
   on tvrdí svoje, já zas tvrdím svoje
   a domluvit se někdy bývá marno,
   tak spolu vedem pohraniční boje
   a v praxi demonstrujem Solidarnosc, na na . . .

4. Na druhém břehu řeky Olše žije Jacek,
   mám k němu stejně blízko jak on ke mně,
   máváme na sebe z říční navigace,
   dva spojenci a dvě spřátelené země
   /: a voda plyne, plyne, plyne dlouhé věky,
   řeka se kroutí jako modrá šňůrka
   a my dva hážem kachnám vprostřed řeky
   krajíčky chleba o dvou stejných kůrkách. :/
   Na na na . . .
