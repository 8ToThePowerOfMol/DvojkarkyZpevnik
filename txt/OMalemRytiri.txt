             O malém rytíři
                       Traband


   Ami               C
R: Jede jede rytíř, jede do kraje
     G                  Ami
   Nové dobrodružství v dálce hledaje.
   Ami                  C
   Neví, co je bázeň, neví, co je strach.
    G                   Ami
   Má jen velké srdce a na botách prach
      F                       E
1. Jednou takhle v neděli slunce pěkně hřálo,
    F                      E
   bylo kolem poledne, když tu se to stalo.
      F                G
   Panáček uhodí pěstičkou do stolu:
     F                  G
   „Dosti bylo pohodlí a plnejch kastrólů!
   Ami                          G
   Ještě dneska stůj co stůj musím na cestu se dát,
    F                        E
   tak zavolejte sloužící a dejte koně osedlat!“

R:
     „Ale milostpane!“ spráskne ruce starý čeledín,
     ale pán už sedí v sedle a volá s nadšením:
     „Má povinnost mi velí pomáhat potřebným,
     ochraňovat chudé, slabé, léčit rány nemocným.“
     Marně za ním volá stará hospodyně:
     „Vraťte se pane, lidi sou svině!“

R:

2. Ale sotva dojel kousek za městskou bránu,
   z lesa na něj vyskočila banda trhanů.
   Všichni ti chudí, slabí, potřební – no chátra špinavá.
   Vrhli se na něj a bili ho hlava nehlava.
   Než se stačil vzpamatovat, bylo málem po něm,
   ukradli mu, co kde měl, a sežrali mu koně.
R:

3. „Vzhůru srdce!“ zvolá rytíř, „Nekončí má pouť,
   svou čest a slávu dobudu, jen z cesty neuhnout!
   Hle, můj meč!“ (a zvedl ze země kus drátu)
   „A zde můj štít a přílbice!“ (plechovka od špenátu)
   Pak osedlal si pavouka, sed na něj, řekl: „Hyjé!
   Jedem vysvobodit princeznu z letargie.“

R:

4. A šíleně smutná princezna sotva ho viděla
   vyprskla smíchy a plácla se do čela.
   Začala se chechtat, až jí z očí tekly slzy
   „To je neskutečný,“ volala, „jak jsou dneska lidi drzý!
   O mou ruku se chce ucházet tahle figůra.
   Hej, zbrojnoši, ukažte mu rychle cestu ze dvora!“

R:

5. Tak jede malý rytíř svojí cestou dál.
   Hlavu hrdě vzhůru – on svou bitvu neprohrál,
   i když král ho nechal vypráskat a drak mu sežral boty
   a děvka z ulice mu plivla na kalhoty.
   Ve světě, kde jsou lidi na lidi jak vlci
   zůstává rytířem – ve svém srdci.

R:
