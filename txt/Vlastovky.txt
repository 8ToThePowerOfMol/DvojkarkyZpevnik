                        Vlaštovky
                              Traband

   Dmi         Ami          B               F
1. Každé jaro z velké dáli vlaštovky k nám přilétaly,
   Dmi       C              Ami
   někdy až dovnitř do stavení.
   Dmi                Ami        B                F
   Pod střechou se uhnízdily a lidé, kteří uvnitř žili,
   Dmi      C           Ami
   rozuměli jejich švitoření.

2. O dalekých krajích, hlubokých mořích, divokých řekách,
   o vysokých horách, které je nutné přelétnout,
   o nebeských stezkách, zářících hvězdách, o cestách domů,
   o korunách stromů, kde je možné odpočinout.

3. Jsme z míst, která jsme zabydlili,
   z hnízd, která jsme opustili,
   z cest, které končí na břehu.
   Jsme z lidí i všech bytostí,
   jsme z krve, z masa, z kostí,
   jsme ze vzpomínek, snů a příběhů.

4. Jsme jako ti ptáci, z papíru draci, létáme v mracích
   a pak se vracíme zpátky tam, kde připoutaní jsme.
   Jsme lidské bytosti z masa a kostí, jsme jenom hosti
   na tomhle světě – přicházíme, odcházíme.

5. A chceme mít jisto, že někde je místo, že někde je hnízdo,
   odkud jsme přišli a kam zas potom půjdeme spát,
   že někde je domov, že někde je hnízdo, útulno čisto,
   že někde je někdo, kdo čeká na nás, na návrat.

6. Tam v dalekých krajích, v hlubokých mořích, v divokých řekách,
   ve vysokých horách, které je nutné přelétnout.
   Tam v nebeských stezkách, v zářících hvězdách, na cestách domů,
   v korunách stromů, kde je možné odpočinout.
